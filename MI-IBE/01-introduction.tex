\section{Úvod}

Behaviorální analýzou síťového provozu se rozumí systém monitorování síťového provozu.
Na základě odlišností od předpokládaného chování tento systém vyhodnocuje nebezpečí v síti a provádí patřičná opatření.

Jedná se o moderní nadstavbu nad monitorováním datových toků v síti (angl. \textit{flow monitoring}).
Oproti standardním metodám odhalování bezpečnostních problémů (firewall, antivirus, \dots) dokáže odhalovat pokročilé hrozby, které jsou tradičními řešeními nezjistitelná.
Konkrétní řešení problémů v systému probíhá buď automaticky, podle předem daných politik a pravidel, nebo manuálně zásahem analytika.